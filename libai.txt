小时不识月，
呼作白玉盘。 
又疑瑶台镜，
飞在青云端。
仙人垂两足，
桂树何团团。
白兔捣药成，
问言与谁餐。

床前明月光，
疑是地上霜。 
举头望明月，
低头思故乡。

故人西辞黄鹤楼，
烟花三月下扬州。 
孤帆远影碧空尽，
唯见长江天际流。

朝辞白帝彩云间，
千里江陵一日还。 
两岸猿声啼不住，
轻舟已过万重山。

天门中断楚江开，
碧水东流至此回。 
两岸青山相对出，
孤帆一片日边来。

好雨知时节，
当春乃发生。 
随风潜入夜，
润物细无声。 
野径云俱黑，
江船火独明。 
晓看红湿处，
花重锦官城。

黄师塔前江水东，
春光懒困倚微风。 
桃花一簇开无主
可爱深红爱浅红？

岐王宅里寻常见，
崔九堂前几度闻。
正是江南好风景，
落花时节又逢君。

漫卷诗书喜欲狂。
白日放歌须纵酒，
青春作伴好还乡。
即从巴峡穿巫峡，
便下襄阳向洛阳。

迟日江山丽，
春风花草香。
泥融飞燕子，
沙暖睡鸳鸯。

锦城丝管日纷纷，
半入江风半入云。
此曲只应天上有，
人间能得几回闻？

两个黄鹂鸣翠柳，
一行白鹭上青天。 
窗含西岭千秋雪，
门泊东吴万里船。

